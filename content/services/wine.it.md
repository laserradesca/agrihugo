---
title: "Il vino e il vigneto"
date: 2023-01-06T11:16:38+06:00
featureImage: images/content/wine/wine_hero.jpg
tags: [ "boh"]
images: ["images/content/wine/wine_1.jpg","images/content/wine/wine_3.jpg","images/content/wine/wine_2.jpg"]
---
Produciamo tre varietà di uva di vino, tipiche della regione bergamasca (Bergamasca IGT).

Il *Moscato Giallo* è una varietà storica per i viticoltori bergamaschi. Tradizionalmente utilizzato per vini passiti, abbiamo scelto una vinificazione classica e secca, perfetta per un ottimo vino da aperitivo. Con profumi intensi di frutti tropicali, al gusto si presenta minerale ed equilibrato.

- Vendemmia 2023, 12,5% vol. Bottiglia da 750ml - €8,50

-----

*Incrocio Manzoni 6.0.13* è un vitigno creato negli anni ‘30 dal Prof. Luigi Manzoni (1888-1968), incrociando il Riesling Renano con il Pinot Bianco. Questo vino è ideale con zuppe, piatti di riso, pesce e carni bianche. Ha una buona struttura, leggermente aspro sul finale. Servire a 10-12°C. 

- Vendemmia 2021, 14% vol. Bottiglia da 750ml - €8,50
- Spumante METODO CLASSICO BRUT, vendemmia 2023, Bottiglia da 750ml (13% vol.)- €14

-----

*Incrocio Terzi N.1* è un vitigno locale da riscoprire, creato dal viticoltore bergamasco Riccardo Terzi (†1963),attraverso l'incrocio tra Barbera e Cabernet Franc, unendo la morbidezza del Cabernet Franc per attenuare l’asprezza del Barbera. Al naso si presenta floreale e intenso, mentre al palato è secco, caldo e morbido. Si abbina perfettamente a piatti di pasta, così come a portate più strutturate, come il brasato con polenta. Sorprende anche servito a bassa temperatura in accompagnamento al pesce di lago.

- Vendemmia 2023, 11,5% vol. Bottiglia da 750ml - €8,50 SOLD OUT
- Vendemmia 2023, 11,5%vol. Bottiglia da 750ml, affinato in legno di rovere - €9,50  

-----


[Contattateci per ordini e degustazioni]({{< ref "contact">}} "Contact us")